## Amiral Battı

  Amiral battı 2 kişilik bir masa oyundur. Oyuncuların her biri
  * 5 kare büyüklüğünde bir uçak gemisi
  * 4 kare büyüklüğünde bir kruvazör
  * 3 kare büyüklüğünde iki denizaltı
  * 2 kare büyüklüğünde bir mayın gemisine sahiptir.  
  
Oyuncular bu gemileri kendi 10x10 kare büyüklüğündeki tahtalarına gemiler birbirleriyle çakışmayacak şekilde yatay veya dikey dizerler. Dizim işlemi sırasında ve oyun bitene kadar oyuncular kendi dizilişlerini karşı oyuncuya göstermemelidirler. Dizim aşaması bittikten sonra oyun başlamaya hazırdır.  
### Nasıl Oynanır
Oyun, sıra tabanlı bir oyundur. Oyuncular başlamaya hazır olduklarında ilk oyuncu, boş bir tahta üzerinde herhangi bir kareye ateş eder. Eğer ilk oyuncunun ateş ettiği karede ikinci oyuncunun bir gemisi var ise ikinci oyuncu atışın isabetli olduğunu söyler ve kendi tahtasındaki geminin vurulan kısmın üstüne o kısmın vurulduğunu gösteren bir pin koyar. Eğer o karede bir gemisi yok ise atışın ıskaladığını söyler ve atışın yapıldığı yere o kısımda gemi olmadığını gösteren bir beyaz pin koyar. Eğer yapılan atış bir gemi batırırsa ikinci oyuncu gemisinin battığını karşıya iletir. Oyuncular gemilerinin sayıları kadar ateş edebilirler. Ateş hakları bittikten sonra sıra diğer oyuncuya geçer. Herhangi bir oyuncunun tüm gemileri batana kadar oyun devam eder.
